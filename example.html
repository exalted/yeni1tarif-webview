---
layout: webview
---

<h1>Sarımsak ve Maydanozlu Sote Enginar</h1>
<img src="http://www.yeni1tarif.com/wp-content/uploads/2014/05/yeni1tarif-2299-1024x1024.jpg" alt="Alt Text">
<p>Sosyal medyada görüyorum da herkes diyet programları, hafif yiyecek ya da içecek ve spor salonu bildirimleri yayınlamaya başladı. Ne yazık ki yaza yakın aklına düşüyor yurdum insanının sağlıklı beslenmek ve/veya spor yapmak. Oysa bunu yaşam tarzı haline getirebilmek o kadar kolay ki! Tembeliz ve onuruz yapacak bir şey yok.Ben de bu döneme hem de mevsimine uygun bir tarif paylaşmak istedim.</p>
<li>4 adet orta boy enginar</li>
<li>3 diş sarımsak</li>
<li>2 avuç maydanoz</li>
<li>1 yemek kaşığı zeytinyağı</li>
<li>1 limonun kabuğu ve suyu</li>
<li>1 çay kaşığı tuz</li>
<img src="http://www.yeni1tarif.com/wp-content/uploads/2014/05/yeni1tarif-2292-1024x1024.jpg" alt="Alt Text">
<p>Biz çok şanslıyız ki, sokaklarda en usta şekilde enginarları soyan emektarlar var. Ancak evde kendiniz de pek kolay yapabilirsiniz. Önemli olan bir makasınız, bir adet keskin bıçağınız olması. Ancak günümüz koşturmasında hiç uğraşmayın. Tek dikkat etmeniz gereken, eve geldiğinizde size sattıkları sudan hemen arındırmak. Ellerinizle ovalayarak o suyu güzelce yok edin.</p>
<img src="http://www.yeni1tarif.com/wp-content/uploads/2014/05/yeni1tarif-2294-1024x1024.jpg" alt="Alt Text">
<p>Daha sonra kendi hazırladığınız, 1 adet limonu sıktığınız suyun içine hepsini dinlenmeye bırakın. Arzu ederseniz bu tarif için sosu hazırlayana kadar hepsini gelişi güzel doğrayıp, o şekilde de suyun içinde bekletebilirsiniz.</p>
<img src="http://www.yeni1tarif.com/wp-content/uploads/2014/05/yeni1tarif-2295-1024x1024.jpg" alt="Alt Text">
<p>Sosumuz neredeyse pestoyu andıracak kadar macun kıvamında olacak. Gerekli malzemeler ise her zaman evinizde olanlardan; maydanoz, limon kabuğu, tuz ve sarımsak. Eğer büyük bir şef bıçağınız varsa, hepsini geniş bir tahta üzerinde, macun kıvamını alana kadar doğrayın. Eğer yoksa ya da daha kolay olsun istiyorsanız, minik mutfak robotları da işinizi görecektir. Ancak malzemelerin çok fazla ezilmemesi için kısa kısa çalıştırın. Macun kıvamında olan ancak aralarda hala sarımsak, ve maydanozu ayırabileceğiniz bir görüntü için bıçak kullanmanızı tavsiye ederim.</p>
<img src="http://www.yeni1tarif.com/wp-content/uploads/2014/05/yeni1tarif-2298-1024x1024.jpg" alt="Alt Text">
<p>Artık enginarlarımızı pişirebiliriz. Orta boy bir tavada yağımızı kızdırıp, orta ateşteyken enginarları beklettiğimiz sudan iyice arındırıp ekleyelim. Enginarlar pişip, kenarları hafif renk alana kadar soteleyelim. Şu sıra piyasada iki tip enginar var, bazısı iri ve neredeyse suda 1 saate yakın pişmiyor. Bu nedenle orta boy ve yumuşak olanlarından isteyin.</p>
<img src="http://www.yeni1tarif.com/wp-content/uploads/2014/05/yeni1tarif-2296-1024x1024.jpg" alt="Alt Text">
<p>Enginarlarımız hafif diri kaldıklarında, maydanozlu ve sarımsaklı sosu da ekleyip, 1 dakika daha soteleyelim. Sarımsaklar biraz diri kalacak ancak çok minik oldukları için dokunmazlar. İster sıcak sıcak servis edin, isterseniz de benim gibi üzerine parça beyaz peynir ekleyip, salata niyetine yiyin.</p>
<img src="http://www.yeni1tarif.com/wp-content/uploads/2014/05/yeni1tarif-2300-1024x1024.jpg" alt="Alt Text">
